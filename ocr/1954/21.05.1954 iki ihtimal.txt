GÜNÜN IŞIĞINDA :        
İki ihtimal
Cumhuriyet Halk Partisi* en büyük sınavı, yeni muhalefet devresinin başında geçirecektir.
Ya, üstüste İki seçimdeki yenilgiden maneviyatı bozulan ve sabrı tükenenler — eğer parti içinde böyleleri varsa ve çoğunluktaysa — sözlerini dinletecek, ve C. H. P.'ye yepyeni bir hüviyet vererek onu, rakilbine başarı kazandıran bütün silâhlarla teçhiz edecekler dlr; ya da, bu yenilgiyi olağan karşılıyanlar sözlerini dinletecek ve C. H. P.'nin hüviyetini değiştirmek şöyle dursun, büsbütün pekiştirerek, bu partiyi, rakibinin karşısına, ne kadar tesirli oldukları tecrübe ile görülmüş silâhlardan mahrum olarak çıkaracaklardır.
C. H. P.'nin 1958 seçimlerinde kazanma şansı, bu İki ihtimalden birincisi gerçekleşirse artar, ikincisi gerçekleşirse azalır.
Fakat, gene bu İki ihtimalden birincisi gerçekleşirse, C. H. P., siyasî hayatının en bü yük sınavından sıfır alarak dönmüş, ikincisi gerçekleşirse, yüzünün akıyla çıkmış olur.
■Bu iıki İhtimalden başka, elbette, «bir İhtimal daha var» dır. Fakat o ihtimal eğer mu-kadderse, daha doğrusu, bugün memlekete hâkim olanların zihninde o İhtimali gerçekleştirme tasavvuru varsa, C.H.P. nasıl olsa, hüviyet değiştirmek le bunu  önlemiş olamaz.
C. H. P., büyük sınavını gayesi bakımından geçirecektir. Onun için, önce, C. H. P.'nin gayesi   nedir,   onu   bilmeliyiz!
C. H. P.'nin gayesi İktidar mıdır? Eğer böyle olsa İdi, 14 mayıs 1950 günü İktidarı bir başka partiye devretmekle, C. H. P. kendi gayesine zaten ihanet etmiş sayılırdı.
Yok eğer, C. H. P.'nin gayesi, Türkiye'de demokrasiyi yerleştirmek, devrimleri kökleştirmek, siyasî hayatı medenî bir seviyeye yükseltmekse, o zaman İktidar, C. H. P. I-çln bir gaye değil, sâdece bir vasıta demektir.
Bu vasıta, iktidar olduğu ka dar muhalefet de olabilir.
Yeter ki bu parti, muhalefetini, gayesine uygun bir yolda azim ve cesaretle yapmıya devam etsin! Eğer C. H. P. bunu yaparsa, tarih önündeki en büyük sınavından yüzünün akıyla çıkmış olacaktır.
Yok eğer C. H. P. bunu yapmaz da, bugüne kadar tuttuğu yolu bırakıp, bir siyasî topluluğu ne kadar kolaylıkla iktidara ulaştırdığı tecrübe ile sabit olmuş en kestirme yola saparsa, iki rakip parti bu yol üstünde amansız bir yarışa girişecekler demektir.
O zaman, 1958 seçimlerinde kazanacak partiye (bu, hangi parti olurca olsun), eğlenceli bir İş düşecektir: Bazılarının .memleketimizde yerleştlrmîye çalıştıkları bir seçim sonu karnavalı geleneğine uyarak üç tabut yaptırmak ve üzerlerine «demokrasi», «devrimler» ve «medeniyet» kelimelerini yazıp bu tabutları sokak sokak dolaştırmak!
Bülent  EOEVİT
