GÜNÜN IŞIĞINDA :
Resmî resim sergisi
Onbeşinci Devlet Besim ve Heykel Sergisinden söz etmedik diye gücenenler olmuş. Oy sa ki biz, kimseyi gücendirmi-yelim diye susmuştuk. Fakat madem öyle de gücendireceğiz, böyle de, bari vazifemizi yapmış «lalım!
Bu sergi hakkında en güzel en içten söz, Forum Dergisinin üçüncü sayısında çıktı. Bu sayıdaki yazısında, Bilge Karasu, "resimlerin karşısında insan üzülüyor" diyor.. Arkadaşımızın bu üzüntüsüne katılmamak elde değil! Bu, yıllardan beri, her Nisan ayında tazelenen bir üzüntü oldu.
Bir zamanlar ressamlardan hemen hiç bir yardımı esirge-miyen devletin, şimdi, resim sanatına bütün ilgisi, yılda bir defa bir "Devlet Resim ve Hey kel Sergisi" açmıya inhisar et mektedir. Bu sergiyi gördükten sonra da insan, devletin resim sanatına başka yardımlarda bulunmadığına şükretmek istiyor.
Son yıllardaki Devlet Resim ve Heykel Sergilerinin tek teselli edici tarafı, bugünkü Türk resmini temsil etmemesidir.
Bugünkü Türk resmi dar çevre içinde övünebileceğimiz bir seviyededir, ve, devletin de ğil, aydınların ilgisiyle yaşamakta ve gelişmektedir. Bugünkü Türk resminin gerçek temsilcilerinden bir çoğu, Devlet sergisinin kapısındaki gümrükten içeriye ya zorlukla bir kaç eser sokabilmekte, ya da o gümrüğe hiç uğramayıp serginin dışında kalmaktadırlar.
Devlet sergisi, bütün sanat cereyanlarını temsil etmek iddiasında! Böyle bir iddia ile ortaya çıkınca, o serginin jürisinde de bütün sanat cereyanlarının temsilcilerine yer ve rilmck gerekirdi. Oysa ki bu jürilerin çoğu üyeleri, kendi tarzlarında değerli ressamlar olmakla beraber, çağdaş resine resim demiyen kimselerdir.
Kimbilir, belki de çağdaş resim, adında "Devlet" kelimesi bulunan bir serginin ciddiyetiyle uzlaştırdamıyordur. Resmî bir hüviyet taşıyan bir sergide belki de çağdaş resmin "hafiflik" lerine yer yoktur. Söz gelmesin diye, nazarlık gibi, onlardan da birkaç örnek alınıp kenara köşeye sıkıştırılmaktadır.
Fakat, Devlet Resim ve Heykel Sergileri dâvası, sadece bir yeni resim - eski resim dâvası da değildir. Ondan daha önce, bir hatır - gönül, bir yumuşaklık davasıdır. Bu yumuşaklık, eski tarzların olduğu kadar yeni tarzların temsilcilerine de gösterilmektedir. Son sergide, modern resim diye ya pılmış öyle adi taklitler vardır ki, bunların bir sanatçı haysiyetiyle nasıl bağdaştırıla-bildiğine akıl ermiyor.
Devlet, bu sergilerle, güya sanatı teşvik etmektedir.
Sanat, gönül almakla, hatır saymakla teşvik edilmez! Bir jüriye hoşgörürlük ve insaf hâkim olmamalıdır! Eş dost ki rılmasın diye tutulan bu yol, çok değerli nice ressamımızı, teşvik etmek şöyle dursun, geriletmiştir. Onlara bir gevşeklik, bir adamsendecilik getirmiştir.
Bu işleri bir hatır - gönül İşi saymamız yüzünden, bizde ustalık, geri alınmaz bir paye hâline gelmiştir. Bu payeyi bir defa kazanan ressam, işleri ko laya almakta, her türlü kaygıyı içinden atmaktadır.
Kaygısızlık, sanatçıyı öldürür, tuvallere örümcek ağları örer.
Devlet sergisindeki eserlerden çoğu, üzerlerine kaygısızlık, gevşeklik ve huzur sinmiş eserlerdir. Sanat bu değildir! Sanat, kaygısızlığın, gevşekliğin, huzurun ifadesi değildir! Sanat, bunlarm yok olduğu yerde, ve bunlar yok olduğu için vardır.
Bu resmi sergide, eski tarzda olsun, yeni tarzda olsun, iyi eserler, içindeki yaratıcdık a-teşi sönmemiş insanlar elinden çıkmış eserler de yok değil! Ama, kaplumbağa modelinin heykel diye teşhir edildiği bir sergide, insan bunları da ciddiye alamıyor.
Bülent ECEVİT
